\chapterimage{Resonator.jpg} % Chapter heading image

\chapter{Optični resonatorji}
Osnovni gradnik vsakega laserja je resonator. V njem je vzbujeno lastno elektromagnetno
nihanje, ki skozi delno prepustno steno resonatorja kot valovanje
izhaja iz sistema. V tem poglavju bomo 
spoznali optične resonatorje in kriterije za njihovo stabilno delovanje,
izračunali lastne frekvence resonatorjev in povezali izgube v laserskem resonatorju s
spektralno širino črt izsevane svetlobe. 

\section{Odprti resonatorji}
Optični resonatorji\index{Resonator} so votline, v katerih je mogoče 
vzpostaviti stoječe svetlobno\index{Stoječe valovanje} valovanje. Če vzbujamo v resonatorju valovanja z 
različnimi frekvencami, se pri nekaterih diskretnih frekvencah pojavi resonančno
obnašanje. Te frekvence imenujemo lastne frekvence\index{Lastne frekvence resonatorja}
resonatorja. Zaradi dušenja imajo lastne frekvence končno frekvenčno oziroma spektralno 
širino, pri čemer je čas dušenja mnogo daljši od nihajne periode. 

Optične resonatorje uporabljamo predvsem v dva namena:
\begin{enumerate}
\item V resonatorjih se ob razmeroma šibkem zunanjem vzbujanju pojavi velika jakost
električnega polja pri resonančni frekvenci. Za vzdrževanje
konstantne amplitude lastnega nihanja mora zunanji vir zgolj pokrivati izgube. 
Če so te majhne, je zunanji vir lahko šibek, polje
v resonatorju pa vseeno veliko.\\
\item Resonatorji delujejo kot filtri, ki prepuščajo le polje s točno  
določeno frekvenco in izbrano prostorsko odvisnostjo. Primer take uporabe je 
Fabry-Perotov interferometer\index{Fabry-Perotov interferometer}. 
\end{enumerate}

\begin{remark}
Poleg optičnih resonatorjev poznamo resonatorje tudi na drugih področjih, 
na primer akustične resonatorje pri glasbilih ali mikrovalovne in radijske resonatorje. 
V mikrovalovnem področju, kjer so valovne dolžine valovanja
okoli $1~\si{\centi\metre}$, 
so resonatorji zaprte kovinske votline z dimenzijami, ki so primerljive z 
valovno dolžino vzbujenega valovanja. Resonančne frekvence so v takem resonatorju 
med seboj dobro ločene in ni težko vzbuditi enega samega lastnega nihanja na izbranem 
frekvenčnem intervalu.
\end{remark}

V optiki so resonatorji navadno veliko večji
od valovne dolžine svetlobe. Vzemimo kocko s stranico $L\gg \lambda$, 
v kateri je vzbujeno zelo veliko število lastnih nihanj. Število lastnih nihanj $N$ 
na frekvenčni interval $\Delta \nu$ zapišemo z zvezno gostoto stanj\index{Gostota stanj}
\begin{equation}
N=2 \frac{1}{8} 4\pi k^{2}\Delta k \frac{1}{(\pi/L)^3}=\frac{\omega^{2}}{\pi^{2}c^{3}}V\Delta\omega=
\frac{8\pi \nu^{2}}{c^{3}}V\Delta\nu.
\label{eq:N-stevilo-stanj}
\end{equation}
Do gornje enačbe smo prišli tako, da smo prešteli stoječa valovanja z velikostjo
valovnega vektorja med $k$ in $k+\Delta k$: volumen pripadajoče krogelne lupine v pozitivnem oktantu
$\frac{1}{8} 4\pi k^{2}\Delta k$ smo delili z volumnom $(\pi/L)^3$, ki pripada enemu stanju. 
Upoštevali smo tudi, da ima vsako lastno nihanje lahko dve polarizaciji.

Poglejmo primer. Izberimo osrednjo frekvenco $\nu=3\cdot10^{14}~\si{\hertz}$, ki
ustreza valovni dolžini $1~\si{\micro\metre}$, in širino frekvenčnega
intervala $\Delta\nu=3\cdot10^{9}~\si{\hertz}$, ki je značilna za Dopplerjevo
razširjeno emisijsko črto v plinu\index{Dopplerjeva razširitev}. 
Potem je v votlini s stranico $L=1~\si{\centi\metre}$ 
in prostornino $V=1~\si{\centi\metre^3}$ število lastnih nihanj na izbran frekvenčni interval 
po enačbi~(\ref{eq:N-stevilo-stanj}) enako
$N=2,5\cdot10^{8}$. Če bi bile vse stene votline idealna zrcala,
bi bil čas dušenja vseh lastnih nihanj približno enako dolg in vedno bi vzbujali
zelo veliko število resonanc hkrati. Tak resonator bi bil neuporaben.

Hkratnemu vzbujanju velikega števila lastnih nihanj se izognemo z zmanjšanjem odbojnosti
stranskih sten votline, saj tako povečamo dušenje valov v prečni smeri.
Dušenje valov, ki so pravokotni na idealno odbojni končni steni, ostane nespremenjeno.
Nazadnje lahko stranske stene odstranimo, tako da stoječih valov v prečni smeri
sploh ni več. Ostane le še nekaj valov, ki so pravokotni na končni
steni. Resonatorju brez stranskih sten  pravimo odprti resonator\index{Resonator!odprti} 
(slika~\ref{fig:Odprt_resonator}).
\vglue-5truemm
\begin{figure}[h]
\centering
\def\svgwidth{120truemm} 
\input{slike/04_Odprt_resonator.pdf_tex}
\caption{Levo: lastni nihajni načini odprtega resonatorja imajo 
diskretne vrednosti velikosti valovnih vektorjev $k_{n}$. Desno: žarki, ki niso pravokotni na zrcali, 
iz odprtega resonatorja uidejo.}
\label{fig:Odprt_resonator}
\end{figure}

Obravnavajmo odprte resonatorje podrobneje. V zaprti pravokotni votlini velikosti
$a\times a\times L$ z idealno odbojnimi stenami so vrednosti
valovnega vektorja za lastna nihanja 
\begin{equation}
\mathbf{k}_{l,m,n}=\left(\frac{l\pi}{a}\,,\frac{m\pi}{a}\,,\frac{n\pi}{L}\right),\label{eq:k-votlina}
\end{equation}
kjer so $l$, $m$ in $n$ cela števila, $L$ dolžina in $a$ prečna
dimenzija resonatorja. Lastne krožne frekvence so 
\begin{equation}
\omega_{l,m,n}=c|\mathbf{k}_{l,m,n}|.\label{eq:omega-votlina}
\end{equation}
Ker je dolžina resonatorja $L$ velika v primerjavi z $\lambda$, je $n$
zelo veliko število. Če prečnih sten ni, je  $\mathbf{k}$ približno
vzporeden z osjo $z$ in števili $l$ in $m$ sta majhni. Tedaj
lahko velikost valovnega vektorja razvijemo in krožno frekvenco zapišemo kot
\begin{equation}
\omega_{l,m,n}=c\left(\frac{n\pi}{L}+\frac{l^{2}+m^{2}}{2n}\frac{L \pi}{a^{2}}\right).
\label{eq:delta-omega-resonator-razvoj}
\end{equation}
Drugi člen v oklepaju je le majhen popravek, tako da so
lastne frekvence odprtih optičnih resonatorjev odvisne predvsem od
števila vozlov v vzdolžni smeri. To število je navadno veliko, med $10^{5}$
in $10^{7}$. Možna so tudi lastna nihanja z nekaj vozli v prečni
smeri, ki pa navadno le malo vplivajo na lastne frekvence. V nadaljevanju
bomo obravnavali predvsem lastna nihanja brez vozlov v prečni smeri in
jih označili z enim samim indeksom $n$.

Razlika med frekvencama dveh zaporednih lastnih nihanj\index{Lastne frekvence resonatorja} 
$n$ in $n+1$ je
\boxeq{eq:delta-omega-resonator}{
\Delta\omega_n=\frac{\pi c}{L} \qquad \mathrm{oziroma} \qquad \Delta \nu_n = \frac{c}{2L}.
}
Pri dolžini resonatorja $L=30~\si{\centi\metre}$ je v frekvenčnem
intervalu $\Delta \nu = 3\cdot10^{9}~\si{\hertz}$ le še $\Delta \nu /\Delta \nu_n = 6$ lastnih 
nihanj, ki jih je brez težav mogoče razločiti.

V zaprtih votlinah z zrcalnimi stenami obstajajo dobro določena lastna
nihanja pri poljubni obliki votline. To ne drži za odprte resonatorje.
Da se pojavijo lastna nihanja z majhnimi izgubami, morata
biti izpolnjena dva pogoja:

\begin{enumerate} 
\item Snop žarkov mora po mnogih odbojih ostati ujet med zrcaloma resonatorja.
\item Polmer zrcala mora biti večji od polmera uklonsko razširjenega snopa, ki se širi od nasprotnega zrcala. 
\end{enumerate}

Resonatorje, ki zadoščajo gornjima pogojema, imenujemo stabilni 
resonatorji\index{Stabilnost resonatorja}.
Drugi pogoj lahko zapišemo tudi z enačbo, izhajajoč iz enačbe za oceno divergence (enačba~\ref{eq:kot_ocena}):
\begin{equation}
a_1 > L \vartheta = L\frac{\lambda}{a_1}\qquad \mathrm{oziroma} \qquad
\frac{a_{1}a_{2}}{\lambda L}>1,
\label{eq:Fresnelovo_stevilo}
\end{equation}
kjer sta $a_{1}$ in $a_{2}$ polmera zrcal. Izrazu 
$
F = a_{1}a_{2}/\lambda L
$
pravimo Fresnelovo število\index{Fresnelovo število} (enačba~\ref{eq:Fst})
in resonator je stabilen pri $F>1$. Laserji imajo pogosto $F\gg 1$, lahko tudi $F \sim 100$, zato je 
prvi kriterij navadno odločujoč pri ugotavljanju stabilnosti resonatorja.

\subsection*{Fabry-Perotov interferometer}
Poglejmo resonator, omejen z dvema vzporednima ravnima zrcaloma
z veliko odbojnostjo. Takemu sistemu pravimo \index{Fabry-Perotov 
interferometer}Fabry-Perotov 
interferometer\footnote{Francoska fizika Maurice Paul Auguste Charles Fabry, 1867--1945, in 
Jean-Baptiste Alfred Perot, 1863--1925.}. 
Da nastane med zrcaloma stoječe valovanje\index{Stoječe valovanje}, mora biti razdalja 
med zrcaloma večkratnik polovične valovne dolžine (enačba~\ref{eq:k-votlina})
\begin{equation}
L = \frac{n \lambda}{2}.
\end{equation}
Prepustnost interferometra za ravni val, ki vpada pravokotno na zrcali z
odbojnostjo ${\cal R}$, lahko izračunamo (glej nalogo~\ref{naloga:FP}). Prepustnost, to je 
razmerje med intenzitetama prepuščenega in vpadnega valovanja, je odvisna
od frekvence vpadnega valovanja
\begin{equation}
T=\frac{I}{I_0} = \frac{1}{1+\frac{4{\cal R}}{(1-{\cal R})^{2}}\sin^{2}\omega L/c}
\label{eq:Fabry-Perot-prepustnost}
\end{equation}
in je prikazana na sliki (\ref{fig:Fabry-Perot}) za tri različne vrednosti ${\cal R}$.
\begin{figure}[h!]
\centering
\def\svgwidth{95truemm} 
\input{slike/04_fabry_perot.pdf_tex}
\caption{
Prepustnost Fabry-Perotovega interferometra
v odvisnosti od frekvence vpadnega valovanja $\nu$ pri različnih odbojnostih zrcal
$\mathcal{R}.$}
\label{fig:Fabry-Perot}
\end{figure}

Ko je frekvenca vpadnega valovanja enaka lastni frekvenci
resonatorja, je sistem v resonanci in $T=1$. Pri drugih frekvencah je prepustnost znatno manjša, predvsem
pri velikih $\cal{R}$, kjer pade praktično na nič. Z naraščajočo odbojnostjo zrcal ${\cal R}$ 
se zmanjšuje tudi širina resonančnega vrha.
\begin{definition}
\label{naloga:FP}
Pokaži, da je prepustnost Fabry-Perotovega interferometra, katerega zrcali imata odbojnost $\cal{R}$, enaka 
\begin{equation}
T = \frac{1}{1+\frac{4\cal{R}}{(1-{\cal R})^2}\sin^2 \delta},
\label{eq:FP}
\end{equation}
kjer je $\delta = kL\cos{\vartheta}$, $L$ razmik med zrcaloma, $\vartheta$ vpadni kot, 
$k$ pa valovno število.
\end{definition}

Prvemu pogoju za stabilnost ustrezajo v Fabry-Perotovem interferometru
le žarki, ki so natanko pravokotni na zrcali. Čim sta zrcali le
malo nevzporedni, stabilnih žarkov sploh ni več. Tak 
planparalelni interferometer\index{Resonator!planparalelni} torej deluje 
na meji stabilnosti. Z izpolnjevanjem drugega
pogoja ni težav, saj morata biti pri na primer $30~\si{\centi\metre}$ dolgem resonatorju in 
valovni dolžini $0,5~\si{\micro\metre}$ zrcali večji od $0,4~\si{\milli\metre}$, da zadostita pogoju, 
zapisanem v enačbi~(\ref{eq:Fresnelovo_stevilo}).

\section{Gaussovi snopi v resonatorjih}
Spoznali smo planparalelni resonator, ki deluje na meji stabilnosti. 
Bolj stabilni resonatorji so sestavljeni iz dveh konkavno ukrivljenih
zrcal. V njih ostajajo žarki, ki potujejo pod majhnim kotom glede na osrednjo os, ujeti
med zrcaloma. Energija lastnih nihanj ostaja lokalizirana blizu osi in za obravnavo
električnega polja lahko uporabimo obosno valovno\index{Obosna valovna enačba} 
enačbo (enačba~\ref{eq:obosna-valovna-enacba}). 

Poleg tega vemo, da se stoječe valovanje pojavi, kadar
svetloba po odboju od zrcala konstruktivno interferira sama s sabo.
Od tod izhaja robni pogoj, ki pravi, da se oblika valovne fronte stoječega valovanja na 
zrcalu ujema z obliko zrcala, električno polje na površini zrcala
pa je približno enako nič.

\begin{figure}[h]
\centering
\def\svgwidth{110truemm} 
\input{slike/04_Resonator_Gauss.pdf_tex}
\caption{Gaussov snop v odprtem resonatorju s konkavno ukrivljenima zrcaloma
s krivinskima radijema $R_1$ in $R_2$. V stabilnem resonatorju se krivinski 
radij snopa na zrcalu ujema s krivinskim radijem zrcal. Kadar $R_1 \neq R_2$, 
grlo snopa ne leži na sredini resonatorja.}
\label{fig:Gaussov-snop-v-resonatorju}
\end{figure}

V prečni smeri omejene rešitve obosne enačbe smo našli v obliki potujočih
Gaussovih snopov\index{Gaussov snop} (enačba~\ref{eq:gaussov-snop}). 
Podobno kot zapišemo stoječe valovanje z vsoto valovanj, ki se širita v nasprotnih smereh,
lahko stoječe snope zapišemo s superpozicijo dveh snopov, ki se ob osi širita v različnih smereh. 
Da zadostimo robnim pogojem na zrcalih, se mora krivinski radij valovnih front 
snopa na zrcalih ujemati s krivinskima radijema zrcal $R_{1}$ in $R_{2}$ 
(slika \ref{fig:Gaussov-snop-v-resonatorju}).
Pri tem sta prosta parametra polmer grla snopa $w_0$, 
ki je povezan s parametrom $z_{0}$, in lega grla. 

Postavimo izhodišče osi $z$ v grlo, kot smo
navajeni, tako da sta zrcali pri $z_{1}<0$ in $z_{2}>0$. Uporabimo enačbo
za krivinski radij snopa $R$ (enačba~\ref{eq:R})  in zapišemo 
\begin{eqnarray}
-R_{1} & = & z_{1}\left[1+\left(\frac{z_{0}}{z_{1}}\right)^{2}\right] \quad  \label{eq:krivinski1} \textrm{in}\\
R_{2} & = & z_{2}\left[1+\left(\frac{z_{0}}{z_{2}}\right)^{2}\right].
\label{eq:krivinski}
\end{eqnarray}
Pri tem smo upoštevali, da je krivinski radij za konkavno zrcalo glede na 
pozitivno smer $z$ pozitiven. Prvo enačbo smo zapisali z negativnim 
predznakom pri $R_1$, zato da je krivinski radij pozitivno število.
Veljati mora še 
\begin{equation}
z_{2}-z_{1}=L.
\label{eq:razlikaz}
\end{equation}
Iz gornjih enačb najprej izračunamo razdaljo $z_{1}$, ki določa
lego grla v resonatorju. Rezultat uporabimo za izračun parametra $z_{0}$, ki določa
območje bližnjega polja in z enačbo~(\ref{eq:z0}) enolično tudi polmer snopa v grlu
\begin{equation}
z_{0}^{2}=\frac{L(R_{1}-L)(R_{2}-L)(R_{1}+R_{2}-L)}{(R_{1}+R_{2}-2L)^{2}}.
\label{eq:z0_stab}
\end{equation}
Da je snop realen in omejen, mora biti $z_{0}^{2}>0$ in zato števec
gornjega izraza pozitiven. Ta pogoj s kratkim računom preoblikujemo
v stabilnostni kriterij\index{Stabilnost resonatorja}
\boxeq{eq:stabilnost}{
0<\left(1-\frac{L}{R_{1}}\right)\left(1-\frac{L}{R_{2}}\right)<1.
}
Resonatorji, ki zadoščajo gornjemu pogoju, so stabilni. 

\begin{definition}
Izhajajoč iz pogoja, da se na zrcalih krivinski radij valovnih front snopa ujema s krivinskim
radijem zrcal (enačbi~\ref{eq:krivinski1} in \ref{eq:krivinski}), izpelji 
kriterij za stabilno delovanje resonatorja 
(enačba~\ref{eq:stabilnost}).
\end{definition}

Stabilnostni kriterij za resonatorje je najbolj nazorno predstaviti na diagramu, 
kjer na os $x$ nanašamo $L/R_{1}$, na os $y$ pa $L/R_{2}$. Na 
sliki~(\ref{fig:Podrocje-stabilnih-resonatorjev}) je stabilno območje delovanja 
resonatorjev, kot ga razberemo iz enačbe~(\ref{eq:stabilnost}), označeno senčeno.
Za simetrične resonatorje\index{Resonator!simetrični} 
velja $R_{1}=R_{2}=R$ in na diagramu se taki resonatorji nahajajo na simetrali 
lihih kvadrantov pri $x=y$. 

Med njimi omenimo tri posebne vrste resonatorjev.
Prvi je konfokalni \index{Resonator!konfokalni}resonator (a), 
pri katerem sovpadata gorišči obeh zrcal in zanj velja $L=R$. Drugi je 
koncentrični \index{Resonator!koncentrični}resonator (b), pri katerem sovpadata krivinski središči zrcal in $L=2R$.
Tretji je\index{Resonator!planparalelni} planparalelni ali Fabry-Perotov (c), ki ga že poznamo. 
Zadnja dva sta skrajna primera stabilnega simetričnega resonatorja. 
Resonatorji, ki so sestavljeni iz dveh konveksnih zrcal, niso nikoli stabilni, lahko
pa so stabilni resonatorji iz enega konveksnega in enega konkavnega zrcala (d)
ali resonatorji iz enega ravnega in enega konkavnega zrcala (e). 

V simetričnih resonatorjih leži grlo Gaussovega snopa vedno na sredini resonatorja.
Če je eno zrcalo ravno (plankonkavni resonatorji), leži grlo Gaussovega snopa vedno 
na ravnem zrcalu, saj so le tam valovne fronte ravne. V primeru konveksno-konkavnega 
resonatorja leži grlo snopa izven resonatorja. 

\begin{figure}[h]
\centering
\def\svgwidth{100truemm} 
\input{slike/04_stabilnost.pdf_tex}
\caption{Laserski resonator je stabilen, 
če sta parametra $L/R_{1}$ in $L/R_{2}$ znotraj obarvanega območja. 
(a) konfokalni \index{Resonator!konfokalni}resonator,
(b) koncentrični resonator\index{Resonator!koncentrični}, 
(c) planparalelni (Fabry-Perot) resonator, \index{Resonator!planparalelni}
(d) konveksno-konkavni resonator 
in (e) plankonkavni resonator.}
\label{fig:Podrocje-stabilnih-resonatorjev}
\end{figure}

V simetričnih resonatorjih je grlo v sredini resonatorja in enačba~(\ref{eq:z0_stab}) 
se poenostavi v 
\begin{equation}
z_{0}=\frac{1}{2}\sqrt{(2R-L)L}.
\label{eq:zosim}
\end{equation}
Polmer grla v simetričnem resonatorju je enak
\begin{equation}
w_{0}=\sqrt{\frac{\lambda z_{0}}{\pi}}=\sqrt{\frac{\lambda}{2\pi}}\sqrt[4]{(2R-L)L}.
\label{eq:grlo_v_res}
\end{equation}

\begin{definition}
\label{naloga:uklon_konf}
 Izračunaj polmer
 snopa na izhodnem zrcalu. Pokaži, da je polmer snopa na izhodnem zrcalu v 
 simetričnem resonatorju najmanjši, kadar je resonator konfokalni.
\end{definition} 

Iz naloge~(\ref{naloga:uklon_konf}) sledi, da je pri dani dolžini 
resonatorja polmer snopa na zrcalu najmanjši v konfokalnih 
resonatorjih. \index{Resonator!konfokalni} Hitro uvidimo, da takrat 
velja $z_{0}=L/2$. Dolžina območja bližnjega polja je 
enaka dolžini resonatorja in snop se na razdalji od grla do zrcala razširi
za $w_1/w_0=\sqrt{2}$. 
\begin{remark}
Izkaže se, da so konfokalni resonatorji najmanj občutljivi na majhne zasuke zrcal. 
Pri zasuku zrcala se v navadnih stabilnih resonatorjih namreč premakne os, ki gre skozi 
krivinski središči obeh zrcal. Če želimo, da je največji odmik nove osi kar se da
majhen, uporabimo konfokalne resonatorje. 
\end{remark}

Pri dejanskem načrtovanju laserjev velja dodatna omejitev, saj želimo 
ojačevalno sredstvo, ki je v resonatorju, čim bolj izkoristiti. Pogosto je zato 
polmer grla snopa razmeroma velik. Iz enačbe~(\ref{eq:grlo_v_res})
sledi, da mora biti v tem primeru velik tudi krivinski radij zrcal. S tem
pridobimo na ojačenju, vendar nekoliko poslabšamo stabilnost resonatorja.

Poglejmo primer. Naj bo dolžina resonatorja laserja $L=1~\si{\metre}$ in valovna
dolžina $\lambda = 633~\si{\nano\metre}$. Tedaj je v konfokalni geometriji po enačbi~(\ref{eq:grlo_v_res})
polmer grla $w_{0}=0,32~\si{\milli\metre}$. Premer razelektritvene cevi, v kateri pride
do ojačenja svetlobe, je navadno
nekaj milimetrov in približno tako debel mora biti tudi svetlobni
snop, da dobro izkoristi ojačenje v plinu.
Da bi imelo pri isti dolžini laserja grlo premer $2~\si{\milli\metre}$, bi morali
uporabiti zrcali s krivinskim radijem okoli $50~\si{\metre}$. 

V koncentričnem resonatorju gre polmer grla (enačba~\ref{eq:grlo_v_res}) proti nič, 
v planparalelnem pa raste sorazmerno z $R^{1/4}$. Pri resonatorjih z ravnimi zrcali 
postanejo uklonske izgube na robovih znatne. Račun z Gaussovimi snopi tedaj ni več veljaven
in treba je uporabiti pristope, ki jih bomo opisali
v razdelku~(\ref{Resonator_uklon}).

Poleg osnovnega Gaussovega snopa rešijo obosno enačbo tudi snopi višjega reda. 
Ti imajo enak parameter $z_{0}$ in enako ukrivljenost $R$, zato tudi taki snopi 
predstavljajo rešitve za polje v stabilnih resonatorjih. Vendar je pri enakem $w_{0}$
polmer snopa reda $n$ za približno $\sqrt{n}$-krat večji od polmera osnovnega snopa
(glej nalogo~\ref{naloga:HG}). Če želimo, da iz laserja izhaja samo 
osnovni Gaussov snop (ki ima najmanjšo divergenco pri danem $w_0$), 
pogosto uporabimo zaslonko, ki snope višjih redov poreže, 
ali kakšen drug element, npr. Fabry-Perotov etalon\footnote{Razlika med Fabry-Perotovim
interferometrom in etalonom je v tem, da je interferometer sestavljen iz premičnih 
zrcal, etalon pa je ploščica z nespremenljivo debelino. Pri izrazu za prepustnost etalona
je treba upoštevati še lomni količnik ploščice.}, ki poveča izgube za snope višjega reda.
 
\begin{remark}
Včasih se uporabljajo tudi nestabilni resonatorji\index{Resonator!nestabilni}, za 
katere ne obstajajo rešitve v obliki Gaussovih snopov. Taki resonatorji 
imajo velike izgube na robovih zrcal, ker žarki v njih niso ujeti. 
Uporabni so predvsem v laserjih z velikim ojačenjem. Njihova prednost je, da je cel
volumen resonatorja enakomerno pokrit s svetlobo.
\end{remark}

Do zdaj smo obravnavali dva primera laserskih resonatorjev: Fabry-Perotov
resonator z dvema vzporednima ravnima zrcaloma (slika~\ref{fig:resonatorji}\,a) 
in resonator z dvema sferičnima zrcaloma (b).
Poleg teh dveh primerov je v uporabi še cela vrsta drugih resonatorjev. Ciklični
resonator\index{Resonator!ciklični} (c) je
sestavljen iz več zrcal in žarek ciklično potuje med njimi. V vlakenskih laserjih je resonator
optično vlakno med dvema zrcaloma ali pa sklenjeno vlakno\index{Laser!vlakenski}. 
Kot laserski resonator lahko delujejo tudi mikroploščice (d) ali mikrokroglice (e), 
v katere je s totalnim odbojem\index{Totalni odboj} ujeta svetloba. 
Namesto zrcal se v mikroresonatorjih uporablja periodične dielektrične strukture, na katerih 
pride do Braggovega odboja valovanja (f).\index{Braggov odboj}
\begin{figure}[h]
\centering
\def\svgwidth{140truemm} 
\input{slike/04_resonatorji.pdf_tex}
\caption{Nekaj primerov različnih oblik resonatorjev}
\label{fig:resonatorji}
\end{figure}

\section{Stabilnostni kriterij z ABCD formalizmom}
V prejšnjem razdelku smo izpeljali pogoj za stabilnost resonatorja, 
sestavljenega iz dveh zrcal s krivinskima radijema $R_1$ in $R_2$, ki sta med 
seboj oddaljeni za $L$. Izhajali smo iz pogoja, da se ukrivljenost
valovnih front na zrcalu ujema z ukrivljenostjo zrcal. Vendar so sistemi z
zgolj dvema zrcaloma razmeroma redki. Pogosto so v resonatorju
druge optične komponente, ki jih je treba upoštevati pri zapisu
kriterija za stabilnost. Takrat si pomagamo z matrikami ABCD\index{Matrike ABCD}. 

Izhajamo iz zahteve, da se v stabilnem resonatorju snop po celotnem obhodu
preslika sam vase. Gaussov snop na neki točki v resonatorju 
zapišemo s kompleksno ukrivljenostjo $q$ (enačba~\ref{eq:q-inv}).
V najpreprostejšem primeru resonatorja snop prepotuje razdaljo do zrcala, se na njem 
odbije, prepotuje resonator v nasprotni smeri, se odbije od drugega zrcala in vrne 
v izhodišče. V bolj zapletenih primerih je treba upoštevati še 
prehode skozi druge optične elemente. Matriko 
za celoten prehod zapišemo kot produkt matrik ABCD za posamezne prehode $M = M_N M_{N-1} ...M_2 M_1$.
Končni produkt za celoten obhod je matrika oblike
\begin{equation}
M = \left[\begin{array}{cc}
A & B\\
C & D
\end{array}\right],
\end{equation}
kompleksni krivinski radij po obhodu $q_2$ pa je enak začetnemu
\begin{equation}
q_2 = \frac{Aq+B}{Cq+D} = q.
\end{equation}
Gornjo enačbo prepišemo v 
\begin{equation}
Cq^2+(D-A)q-B=0.
\end{equation}
Da je $w$ realen, mora biti $q$ kompleksen (enačba~\ref{eq:q-inv}) 
in zato diskriminanta kvadratne enačbe negativna
\begin{equation}
(D-A)^2+ 4BC<0.
\end{equation}
Upoštevamo še, da je determinanta matrike $AD-BC=1$ in pogoj za 
stabilnost\index{Stabilnost resonatorja} zapišemo s koeficienti matrike $M$
\boxeq{eq:stabilnost_ABCD}{
-1 < \left(\frac{A+D}{2}\right) < 1.
}

\begin{definition}
Pokaži, da je za resonator z dolžino $L$ in s konkavnima zrcaloma s krivinskima radijema $R_1$ in $R_2$ 
pogoj za stabilnost (enačba~\ref{eq:stabilnost_ABCD}) ekvivalenten pogoju~(\ref{eq:stabilnost}).
\end{definition}

\begin{remark}
Podoben, a malo bolj zapleten račun lahko naredimo tudi za resonatorje, v katerih se snop 
ne vrne v svojo začetno obliko po enem obhodu, ampak je teh obhodov $n$. V tem primeru zapišemo
matriko $M$ kot produkt elementov v enem obhodu, celotna matrika pa je enaka $M^n$. Iz pogoja,
da matrika ne divergira za velike $n$, izpeljemo pogoj za stabilnost, ki je natančno 
enak pogoju~(\ref{eq:stabilnost_ABCD}). 
\end{remark}

\section{Resonančne frekvence}
Frekvence
lastnih nihanj\index{Lastne frekvence resonatorja} v resonatorju izpeljemo iz pogoja, 
da se krajevni del faze lastnega nihanja po enem 
obhodu\footnote{Prelet resonatorja je prehod svetlobe od enega zrcala
do drugega, obhod pa imenujemo prelet v obe smeri.}
spremeni za mnogokratnik $2\pi$. Krajevni del faze za osnovni snop 
zapišemo po enačbi~(\ref{eq:gaussov-snop})\index{Gouyeva faza}
\begin{equation}
\phi = kz+\frac{kr^{2}}{2R} -\eta(z) = kz-\arctan \left(\frac{z}{z_{0}}\right),
\label{eq:fazag}
\end{equation}
pri čemer  smo se omejili na valovanje na osi pri $r=0$. 
Razlika faze po obhodu je 
\begin{equation}
\frac{\omega_{n}}{c}\,2L-2\left(\arctan \left(\frac{z_{2}}{z_{0}}\right)-
\arctan\left(\frac{z_{1}}{z_{0}}\right)\right)=2n\pi.
\label{eq:fazan}
\end{equation}
Člen v oklepaju je enak za vsa nihanja in le za delček valovne dolžine 
spremeni efektivno dolžino resonatorja. Ker dolžine resonatorja niti ne poznamo
tako natančno, lahko ta prispevek zanemarimo. Dobimo znano enačbo za resonančne frekvence 
\boxeq{eq:omega}{
\omega_{n}=\frac{n\pi c}{L} \qquad \mathrm{in}\qquad \nu_{n}=\frac{n c}{2L}.
}

Konstantni členi, ki jih pri zapisu frekvence nismo upoštevali, na razmik med
zaporednimi frekvencami ne vplivajo. Razmik med zaporednima
lastnima frekvencama je tako v skladu z enačbo~(\ref{eq:delta-omega-resonator})
\begin{equation}
\Delta\omega_n=\frac{\pi c}{L} \qquad \mathrm{in}\qquad \Delta \nu_n=\frac{c}{2L}.
\label{eq:deltaomega}
\end{equation}

Za snope višjega reda, ki imajo vozle v prečni smeri, je faza
odvisna tudi od števila vozlov. Tako je na primer v cilindričnih koordinatah
(enačba~\ref{eq:etaGL})
\begin{equation}
\eta_{p,l}(z)=(2p+l+1)\arctan\left(\frac{z}{z_{0}}\right).
\end{equation}
Resonančni pogoj zapišemo kot
\begin{equation}
\frac{\omega_{n,p,l}}{c}2L-2(2p+l+1)\left(\arctan\left(\frac{z_{2}}{z_{0}}\right)-
\arctan\left(\frac{z_{1}}{z_{0}}\right)\right)=2n\pi.
\end{equation}
Resonančne frekvence snopov višjega reda se razlikujejo od frekvence osnovnega 
Gaussovega snopa in so odvisne od števila prečnih vozlov (slika~\ref{fig:crte}).
Razlika v lastnih frekvencah je dodaten razlog, da v laserjih, če se le da, 
vzbujamo le osnovno lastno nihanje.

\begin{figure}[h]
\centering
\def\svgwidth{110truemm} 
\input{slike/04_crte.pdf_tex}
\caption{Resonančne frekvence za osnovni Gaussov snop in snope višjih redov}
\label{fig:crte}
\end{figure}
\pagebreak
Prvi primer naj bo zanimiv in praktično pomemben konfokalni 
resonator\index{Resonator!konfokalni}, pri katerem je $z_{0}=L/2$ in 
$\arctan(L/2z_{0})= \arctan(1)=\pi/4$. Resonančne frekvence so 
\begin{equation}
\omega_{n,p,l}=\frac{\pi c}{L}\left(n+\frac{1}{2}(2p+l+1)\right) \qquad \mathrm{in}
\qquad \nu_{n,p,l}=\frac{c}{2L}\left(n+\frac{1}{2}(2p+l+1)\right).
\label{eq:omega_konf}
\end{equation}
Snopi, pri katerih je $2p+l$ liho število, imajo enake resonančne frekvence kot
osnovni snopi, pri sodih $2p+l$ pa se pojavijo še resonance na sredini
med frekvencami osnovnega snopa. Razmik med so\-sed\-nji\-mi frekvencami je tako $\Delta\nu=c/4L$
in konfokalni resonator se obnaša kot dvakrat daljši planparalelni.
To lahko razumemo tudi iz geometrijske slike: žarek, ki vstopi v konfokalni
resonator ali interferometer vzporedno z osjo, se šele po dveh obhodih vrne sam
vase.

\begin{figure}[h]
\centering
\def\svgwidth{55truemm} 
\input{slike/04_Konfokalni.pdf_tex}
\caption{V konfokalnem resonatorju se žarek šele po dveh obhodih
vrne sam vase.}
\label{fig:Konfokalni_zarek}
\end{figure}

Drugi primer naj bo skoraj planparalelni\index{Resonator!planparalelni} 
simetrični resonator, za katerega velja $z_{0}\gg L$. Takrat lahko $\arctan(L/2z_{0})$ razvijemo, 
upoštevamo enačbo~(\ref{eq:zosim}) in zapišemo
\begin{equation}
\omega_{n,p,l}=\frac{\pi c}{L}\left(n+(2p+l+1)\frac{1}{\pi}\sqrt{\frac{2L}{R}}\right).
\end{equation}
Ker je $L$ majhen v primerjavi z $R$, so resonance snopov nizkega prečnega reda 
zelo blizu resonancam osnovnih snopov. 

Vzemimo 
simetrični resonator z dolžino $L=1~\si{\metre}$ in $R=50~\si{\metre}$, 
valovna dolžina naj bo $\lambda= 500~\si{\nano\metre}$. Z uporabo enačbe~(\ref{eq:zosim})
hitro lahko izračunamo $z_0 = 4,97~\si{\metre}$. Ker je pogoj $z_0\gg L$ izpolnjen, lahko uporabimo
gornji približek. Razlika med frekvencama dveh osnovnih snopov je $\Delta \nu_{n,p,l} = 
150~\si{\mega\hertz}$, medtem ko je razlika med frekvencama dveh prečnih snopov
$\Delta \nu_{n,p,l} = 9,5~\si{\mega\hertz}$.

\section{Izgube v resonatorjih}
Energija lastnega nihanja odprtega resonatorja ni konstantna, ampak se počasi
zmanjšuje. Razlogov je več:
\begin{enumerate}
\item Odbojnost zrcal ni enaka 1. Tudi če bi znali narediti popolno odbojna zrcala, 
tak resonator ne bi bil uporaben, saj nihanja ne bi mogli sklopiti z zunanjim poljem. Če 
naj torej laser oddaja svetlobo, mora biti odbojnost vsaj enega od zrcal manjša od 1.\\
\item Na sredstvu in na optičnih elementih v resonatorju pride do absorpcije in
sipanja svetlobe. Te izgube želimo navadno kar se da zmanjšati.\\
\item Uklonske izgube so odvisne od velikosti zrcal in velikosti snopa na zrcalih.
Pri dani geometriji imajo najmanjši polmer osnovni snopi. Snopi višjega
reda so širši, zato imajo večje uklonske izgube. Merilo za uklonske
izgube je Fresnelovo število\index{Fresnelovo število} (enačba~\ref{eq:Fresnelovo_stevilo}) 
$F=a^{2}/(L\lambda)$, kjer je $a$ polmer ogledal. Pri enakem $F$ je
polmer snopa na izhodnem zrcalu najmanjši, če je resonator konfokalni\index{Resonator!konfokalni}, 
zato ima tak resonator tudi najmanjše uklonske izgube (glej nalogo~\ref{naloga:uklon_konf}).
Navadno so uklonske izgube zanemarljive. 
\end{enumerate}

Zmanjševanje energije v resonatorju popišemo z enačbama 
\begin{equation}
\frac{dW}{dt}=-\frac{2}{\tau}W,
\label{eq:dW}
\end{equation}
in 
\begin{equation}
W = W_0 e^{-2t/\tau},
\label{eq:dW1}
\end{equation}
pri čemer $\tau$ imenujemo življenjski ali razpadni čas nihanj\index{Življenjski čas nihanj}.
Po drugi strani je izguba energije na celoten obhod resonatorja\index{Izgube v resonatorju} 
sestavljena iz izgub na zrcalih in t.\,i.\, notranjih izgub
\begin{equation}
\Delta W = -(1-{\cal R}_{1})W-(1-{\cal R}_{2})W -\Lambda_{0} W = -\Lambda W.
\label{eq:Lambda}
\end{equation}
Z ${\cal R}_{1}$ in ${\cal R}_{2}$ smo označili odbojnosti zrcal, od katerih je navadno ena
kolikor mogoče blizu 1. Parameter $\Lambda_{0}$ popiše absorpcijo in
sipanje znotraj resonatorja ter morebitne uklonske izgube. Tipične vrednosti 
$\Lambda_0$ so do nekaj stotink. Celotne izgube združimo v parameter $\Lambda$. 

Razpadni čas nihanja lahko neposredno povežemo z izgubami, če v enačbo~(\ref{eq:dW})
vstavimo čas enega obhoda $t=2L/c$. Privzamemo, da so izgube na en obhod majhne in namesto 
odvoda zapišemo razliko vrednosti
\begin{equation}
\frac{\Delta W}{W}= -\frac{2}{\tau} t = -\frac{2}{\tau}\, \frac{2L}{c} = -\Lambda.
\end{equation}
Sledi
\begin{equation}
\frac{2}{\tau}=\frac{\Lambda c}{2L}=\frac{\Lambda_0c}{2L}+\frac{c}{2L}\left((1-{\cal R}_{1})
+(1-{\cal R}_{2})\right).
\label{taulambda}
\end{equation}
Notranje izgube $\Lambda_0$ so navadno zelo majhne, 
odbojnost enega zrcala je ${\cal R}_{1} \sim 1$, tako da za življenjski čas 
nihanj približno velja
\boxeq{eq:taucca}{
\frac{2}{\tau}=\frac{c}{2L} (1-{\cal R}_2).
}

Zaradi dušenja se energija lastnih nihanj eksponentno zmanjšuje, prav tako tudi
amplituda jakosti električnega polja, ki pojema s karakterističnim časom $\tau$. 
Spekter eksponentno pojemajoče funkcije lahko izračunamo
(glej nalogo~\ref{naloga-spekter}) in dobimo Lorentzovo krivuljo\index{Spekter!Lorentzov} 
s celotno širino črte, ki ustreza ravno
\begin{equation}
2\gamma=\frac{2}{\tau}.
\label{3.26}
\end{equation}
Lastne krožne frekvence torej niso neskončno ozke, ampak imajo končno širino $2/\tau$.
Poglejmo primer. Naj bodo notranje izgube na obhod $\Lambda_0=0,01$,
eno zrcalo naj bo idealno, drugo naj ima odbojnost ${\cal R}=0,93$. Dolžina
resonatorja naj bo $L=0,5~\si{\metre}$, valovna dolžina pa $500~\si{\nano\metre}$. Tedaj
je $1/\tau=12\cdot10^{6}~\si{\second}^{-1}$. Zanimivo je razmerje med 
razliko krožnih frekvenc $\Delta \omega_n$ 
(enačba~\ref{eq:delta-omega-resonator}) in širino resonance $2/\tau$. 
Za opisani primer velja $\Delta\omega_n\tau/2 \approx 80$.

\begin{remark}
Namesto razpadnega časa $\tau$ se za opis izgub pogosto uporablja
dobrota resonatorja\index{Dobrota resonatorja}, ki jo vpeljemo kot
razmerje med resonančno krožno frekvenco in širino črte 
\begin{equation}
Q=\frac{\omega_{n}}{2\gamma} = \frac{\omega_{n}\tau}{2}.
\end{equation}
Za tipične optične resonatorje je resonančna krožna
frekvenca $\omega_n \sim 10^{15}~\si{\second}^{-1}$, širina pa reda 
 $1/\tau \sim 10^{7}~\si{\second}^{-1}$. Faktor dobrote je tako $Q \sim 10^{8}$. Optični 
 resonatorji imajo zelo velike faktorje dobrote.
\end{remark}

Poglejmo še primer, ko so notranje izgube zanemarljive in sta odbojnosti obeh zrcal enaki.
Potem sledi iz enačbe~(\ref{taulambda})
\boxeq{eq:taucca2}{
\frac{2}{\tau}=\frac{c}{L} (1-{\cal R}).
}

Do istega rezultata pridemo tudi z razvojem izraza za prepustnost Fabry-Perotovega 
interferometra\index{Fabry-Perotov interferometer} (enačba~\ref{eq:Fabry-Perot-prepustnost})
okoli vrha pri $\omega_{n}$
\begin{equation}
T=\frac{1}{1+\frac{4{\cal R}}{(1-{\cal R})^{2}}\sin^{2}L\frac{(\omega-\omega_{n})}{c}}\approx 
\frac{1}{1+\left(\frac{2}{(1-{\cal R})}\frac{L}{c}(\omega-\omega_{n})\right)^{2}},
\label{3.27}
\end{equation}
 kjer smo upoštevali še, da je odbojnost ${\cal R} \approx 1$. Rezultat je znana Lorentzova
 krivulja oblike
 \begin{equation}
 T = \frac{\gamma^2}{(\omega - \omega_n)^2+\gamma^2},
 \label{eq:FBi2}
 \end{equation}
od koder hitro razberemo znani rezultat (enačba~\ref{eq:taucca2})
\begin{equation}
\frac{2}{\tau}=2\gamma = \frac{c}{L}(1-{\cal R}).
\end{equation}

\section{*Obravnava resonatorjev z uklonskim integralom}
\label{Resonator_uklon}

V nestabilnih resonatorjih stacionarna rešitev v obliki stoječega
Gaussovega snopa ne obstaja. Zato je v takih resonatorjih rešitev za električno polje precej
zahtevno poiskati. Vendar je problem soroden uklonu, zato ga lahko obravnavamo z 
uklonsko teorijo\index{Uklon}.

Označimo jakost električnega polja v točki $P_{1}$ na prvem zrcalu z $E_{1}$.
Polje na drugem zrcalu v točki $P_2$ zapišemo s Kirchhoffovim uklonskim
integralom\index{Kirchhoffov integral} (enačba~\ref{eq:Fresnelov-uklon})
\begin{eqnarray}
E_{2} & = & -\frac{i}{2\lambda}\int_{1}E_{1}(P_{1})\frac{e^{ikr}(1+\cos\vartheta)}{r}\, dS_{1} \\
 & = & \int_{1}E_{1}(P_{1})K(P_{1},P_{2})dS_{1}.
\label{eq:resuklon}
\end{eqnarray}
Integriramo po celotni prvi ploskvi, $r$ je razdalja med točkama $P_{1}$ in $P_{2}$, $\vartheta$
pa je kot med zveznico in normalo na zrcali v osi (slika~\ref{fig:uklon_res_shema}). Vpeljemo faktor
\begin{equation}
K(P_{1},P_{2}) = -\frac{i}{2\lambda}\frac{e^{ikr}(1+\cos\vartheta)}{r},
\label{jedro}
\end{equation}
ki predstavlja jedro integralske enačbe. Polje na prvem zrcalu je 
na enak način povezano s poljem na drugem. Če naj zapisano polje predstavlja lastno nihanje
resonatorja, mora biti po dveh odbojih sorazmerno začetnemu polju in
\begin{equation}
E_{1}(P)=\gamma\int_{1}\int_{2}E_{1}(P_{1})K(P_{1},P_{2})K(P_{2},P_1)\, dS_{1}\, dS_{2}.
\label{3.71}
\end{equation}
Enačba~(\ref{3.71}) je homogena integralska enačba, katere
rešitve so iskana lastna nihanja elektromagnetnega polja v resonatorju.
Kompleksne lastne vrednosti $\gamma$ določajo frekvenco in dušenje
nihanj. Na splošno rešitev ni mogoče poiskati analitično in treba je uporabiti 
numerične metode. Najenostavnejša je iterativna
metoda, pri kateri začnemo z nekim začetnim poljem in ponavljamo integracijo, 
dokler se polje ne spreminja več.

Integralsko enačbo (enačba~\ref{3.71}) je mogoče analitično rešiti v primeru
konfokalnega resonatorja\index{Resonator!konfokalni}. Privzemimo, da je brez izgub. 
Resonator je simetričen, zato se polje na obeh zrcalih lahko razlikuje kvečjemu
za predznak.
\begin{figure}[h]
\centering
\def\svgwidth{100truemm} 
\input{slike/04_Uklon.pdf_tex}
\caption{Koordinatna sistema na zrcalih resonatorja}
\label{fig:uklon_res_shema}
\end{figure}

Vpeljemo kartezične koordinate na obeh zrcalih, kot kaže slika~(\ref{fig:uklon_res_shema}).
Pričakujemo, da bo prečna razsežnost lastnega nihanja majhna v primerjavi
z dolžino resonatorja $L$, zato lahko $r$ razvijemo, pri čemer se kvadratni členi ravno odštejejo 
zaradi ukrivljenosti zrcal. Ostaneta le še mešana člena
\begin{equation}
r\approx L-\frac{xx^{\prime}+yy^{\prime}}{L}.
\label{3.72}
\end{equation}
V konfokalnem resonatorju je krivinski radij zrcal enak dolžini resonatorja.
V imenovalcu jedra integrala (enačba~\ref{jedro}) zato lahko $r$ nadomestimo
z $L$. Koti med zveznico točk na obeh zrcalih in normalo na zrcali
so majhni, zato je  $\cos\vartheta \approx 1$. 

Tako iz enačbe~(\ref{eq:resuklon}) sledi
\begin{equation}
E(x',y')=\pm\frac{ie^{ikL}}{\lambda L}\int E(x,y)\exp
\left(\frac{-ik(xx^{\prime}+yy^{\prime})}{L}\right)\, dx\, dy.
\label{3.73}
\end{equation}
Integracija poteka po celem zrcalu. Jedro integrala je produkt dveh
faktorjev, ki vsebujeta vsak le $x'$ ali $y'$ koordinati. Zato poiščemo
rešitev enačbe~(\ref{3.73}) v obliki produkta 
$E(x',y')=E_{0}f(x')g(y')$.
S tem nastavkom mora funkcija $f(x')$ zadoščati enačbi
\begin{equation}
\alpha f(x')=\int f(x)\exp\left(\frac{-ikxx^{\prime}}{L}\right)\, dx,
\label{3.75}
\end{equation}
kjer je $\alpha$ še neznana konstanta. Meje integrala so od enega do 
drugega roba zrcala. Če je zrcalo dovolj veliko,
pričakujemo, da je polje na robu dovolj majhno, da lahko meje vzamemo
kar od $-\infty$ do $\infty$. Vpeljemo še brezdimenzijski koordinati
\begin{equation}
X=x\sqrt{k/L} \quad \mathrm{in} \quad X'=x'\sqrt{k/L}
\label{3.76}
\end{equation}
in dobimo
\begin{equation}
\alpha f(X')=\sqrt{\frac{L}{k}}\int_{-\infty}^{\infty}f(X)e^{-iXX^{\prime}}\, dX.
\label{3.77}
\end{equation}
Enačba~(\ref{3.77}) pravi, da mora
biti $f(X)$ podobna svoji Fourierevi transformiranki. Najpreprostejša
funkcija s to lastnostjo je Gaussova funkcija 
\begin{equation}
f(X)=\exp\left(-\frac{1}{2}X^{2}\right).
\label{3.78}
\end{equation}
Podobno napravimo tudi za $g(Y)$. Polje na zrcalu ima po pričakovanju obliko Gaussovega snopa
\begin{equation}
E(x,y)=E_{0}\exp\left(-\frac{k(x^{2}+y^{2})}{2L}\right).
\label{3.79}
\end{equation}

Poiščimo še konstanto $\alpha$. Iz enačbe (\ref{3.77}) sledi, da je njena vrednost 
$\alpha = \sqrt{2\pi L/k}=\sqrt{\lambda L}$. Postavimo izračunano jakost električnega
polja (enačba~\ref{3.79}) z ustrezno vrednostjo za $\alpha$ v 
enačbo~(\ref{3.73}) in upoštevajmo, da mora biti
$E_{2}=\pm E_{1}$. Sledi
\begin{equation}
i\alpha^{2}\frac{e^{ikL}}{\lambda L}=ie^{ikL}=\pm1.
\label{3.80}
\end{equation}
Iz gornjega izraza izpeljemo resonančni pogoj za frekvenco lastnega nihanja 
in izračunamo razliko med dvema lastnima krožnima frekvencama, 
ki jo že poznamo~(enačba~\ref{eq:deltaomega})
\begin{equation}
\Delta \omega_n=\frac{\pi c}{L}.
\label{3.81}
\end{equation}
Integralska enačba iz uklonske teorije tako da
isti rezultat kot obosna valovna enačba. To nas ne preseneča, saj je
obosna valovna enačba enako natančna kot Fresnelova uklonska teorija.

\begin{definition}
Pokaži, da so funkcije, ki so sorazmerne svoji Fourierevi transformaciji, 
Hermite-Gaussove funkcije\index{Hermite-Gaussovi snopi} (enačba~\ref{eq:Gauss-Hermitevi}), 
in izračunaj lastne frekvence nihanj višjega reda.
\end{definition}

\section{*Sklopitev resonatorja z okolico}
\index{Sklopitev resonatorja!z okolico}
Na začetku poglavja smo omenili, da resonatorjev ne uporabljamo le pri 
izdelavi laserjev, ampak lahko služijo tudi kot frekvenčni in
prostorski filtri za svetlobno valovanje. Povezavo med lastnimi nihanji
resonatorja in prepustnostjo ter odbojnostjo valovanja, ki na resonator
vpada, bomo poiskali s formalizmom sklapljanja valovanj, 
ki je neke vrste perturbacijska analiza in je pogosto zelo uporaben.

Začnimo z resonatorjem z idealno odbojnimi stenami brez notranjih izgub. Stoječe
lastno valovanje\index{Stoječe valovanje} v resonatorju zapišemo kot produkt krajevnega in časovnega
dela
\begin{equation}
E(\mathbf{r},t)=f(t)g(\mathbf{r}).
\label{3.31}
\end{equation}
Krajevni del $g(\mathbf{r})$ naj bo normiran tako, da je $\int g^{2}dV=1$. Iz valovne
enačbe (enačba~\ref{eq:valovna-skalarna}) sledi, da mora časovni del zadoščati 
nihajni enačbi drugega reda
\begin{equation}
\frac{\partial^2 f}{\partial t^2}+\omega_{n}^{2}f= \ddot{f} + \omega_{n}^{2}f=0.
\label{3.32}
\end{equation}
Vpeljemo kompleksno spremenljivko $a$ kot kombinacijo funkcije $f$ in njenega
časovnega odvoda
\begin{equation}
a=\sqrt{\frac{\epsilon_{0}}{2}}(f+\frac{i}{\omega_{n}}\dot{f}).
\label{3.33}
\end{equation}
Izbira predfaktorja bo razvidna v nadaljevanju. 
Z odvajanjem in uporabo nihajne enačbe (enačba~\ref{3.32}) ugotovimo, da za $a$ velja 
diferencialna enačba 
\begin{equation}
\dot{a}=-i\omega_{n}a.
\label{3.34}
\end{equation}
Funkcija $a$ ima preprosto časovno odvisnost $e^{-i\omega_{n}t}$.\pagebreak

Poglejmo elektromagnetno energijo v resonatorju. Električni
del energije polja, ki je ravno polovica celotne energije, zapišemo kot
\begin{equation}
W_e = \frac{1}{2}\varepsilon_0 \int E^2 dV = \frac{1}{2}\epsilon_{0}f^{2}
\int g^{2}dV = \frac{1}{4} (a+a^{*})^2.
\end{equation}
V spremenljivki $a$ in konjugirani spremenljivki $a^{*}$ prepoznamo 
klasično obliko anihilacijskih in kreacijskih operatorjev v kvantno-mehanskem 
opisu harmonskega oscilatorja. 

Celotna energija lastnega nihanja resonatorja je po analogiji iz kvantne mehanike enaka
\begin{equation}
W=|a|^2.
\label{3.35}
\end{equation}
Spremenljivka $a(t)$ je sorazmerna z $e^{-i\omega_{n}t}$, 
zato ji pravimo tudi komponenta amplitude s pozitivno frekvenco. 
Prednost uporabe spremenljivke $a$ je v preprostejših enačbah, ki so le prvega reda. 

\index{Izgube v resonatorju} 
Izgube v resonatorju opišemo z dodatnim členom v enačbi~(\ref{3.34})
\begin{equation}
\dot{a}=-i\omega_{n}a-\frac{1}{\tau}a.
\label{3.36}
\end{equation}
V taki obliki lahko zapišemo enačbo le, kadar so izgube majhne. Če niso, 
je treba uporabiti navadno nihajno enačbo drugega reda. Gornji približek
namreč ne vsebuje zmanjšanja nihajne frekvence pri velikem dušenju.
Prehod na dve nesklopljeni enačbi prvega reda za $a$ in $a^*$
je točen le, kadar ni izgub. Izgube sklopijo enačbi za $a$ in $a^{\ast}$, 
vendar smo v našem približku to sklopitev zanemarili.

Naj bo odbojnost enega zrcala resonatorja nekoliko manjša od 1. Izgube v resonatorju 
potem opišemo kot (enačba~\ref{eq:taucca}) $1/\tau=(1-{\cal R})c/(4L)$. Druga posledica
zmanjšane odbojnosti je sklopitev resonatorja z okolico. To pomeni, 
da valovanje izhaja iz resonatorja, po drugi strani pa to pomeni tudi, da je 
lastno nihanje mogoče vzbujati z valovanjem, ki na resonator vpada.

Naj $s_{+}$ opiše snop valovanja, ki vpada na resonator. Amplituda $s_{+}$
naj bo izbrana tako, da je $|s_{+}|^{2}$ enako moči vpadnega valovanja. Zaenkrat
tudi zanemarimo notranje izgube resonatorja. Potem lahko
zapišemo 
\begin{equation}
\dot{a}=-i\omega_{n}a-\frac{1}{\tau}a+\kappa s_{+},
\label{3.37}
\end{equation}
kjer je $\kappa$ sklopitveni koeficient med vpadnim valovanjem in
amplitudo lastnega nihanja. Koeficient $\kappa$ je določen
s prepustnostjo zrcala, ki pa je vsebovana tudi v $1/\tau$. Koeficient
$\kappa$ torej ni neodvisen in poiščimo zvezo med $\kappa$ in $1/\tau$.

Naj ima vpadno valovanje krožno  frekvenco $\omega$. Tedaj lahko iz enačbe~(\ref{3.37}) 
izračunamo amplitudo nihanja v stacionarnem stanju. Upoštevamo, 
da mora imeti v stacionarnem stanju nihanje enako frekvenco
kot vpadni val. Sledi 
\begin{equation}
a=\frac{\kappa s_{+}}{i(\omega_{n}-\omega)+1/\tau}.
\label{3.38}
\end{equation}
 
Označimo del valovanja, ki se od resonatorja odbije ali iz njega izvira, s $s_{-}$.
Če vpadnega vala ni, energija nihanja pojema zaradi odtekanja v $s_{-}$.
Ohranitev energije da 
\begin{equation}
\frac{dW}{dt}=\frac{d}{dt}|a|^{2}=-\frac{2}{\tau}|a|^{2}=-|s_{-}|^{2}.
\label{3.39}
\end{equation}
Sledi
\begin{equation}
|s_{-}|=\sqrt{\frac{2}{\tau}}|a|,
\label{3.40}
\end{equation}
pri čemer smo fazo $s_{-}$ priredili z izbiro referenčne ravnine, v kateri
opazujemo $s_{-}$.

Ob prisotnosti vpadnega vala $s_{+}$ lahko izhajajoči val zapišemo kot
vsoto direktnega odboja vpadnega vala $s_{+}$ in prispevka iz resonatorja
\begin{equation}
s_{-}=rs_{+}+\sqrt{\frac{2}{\tau}}a,
\label{3.41}
\end{equation}
kjer $r$ zaenkrat še ne poznamo. Ker ni notranjih izgub, mora biti v 
stacionarnem stanju vpadna moč enaka izhajajoči
\begin{equation}
|s_{+}|^{2}=|s_{-}|^{2}.
\label{3.42}
\end{equation}
Uporabimo še izraz za stacionarno vrednost $a$  (enačba~\ref{3.38}) in zapišemo
enakost 
\begin{equation}
r^{2}+\frac{2(\tau\kappa^{2}+r\kappa\sqrt{2\tau})}{1+\tau^{2}(\omega_{n}-\omega)^{2}}=1.
\label{3.43}
\end{equation}
Gornja enačba mora veljati pri vsaki krožni  frekvenci $\omega$, to je pri vsaki vrednosti imenovalca
ulomka. Zato mora biti $r^{2}=1$ in $\tau\kappa=-r\sqrt{2\tau}$.
Ker sta $\tau$ in $\kappa$ pozitivna, je $r=-1$ in 
\begin{equation}
\kappa=\sqrt{\frac{2}{\tau}}.
\label{3.44}
\end{equation}
 Odbito valovanje lahko torej zapišemo 
\begin{equation}
s_{-}=-s_{+}+\sqrt{\frac{2}{\tau}}a.
\label{3.45}
\end{equation}
Z upoštevanjem notranjih izgub, ki jih popišemo s $\tau_0$, se amplituda nihanja spremeni v 
\begin{equation}
\dot{a}=-i\omega_{n}a-\left(\frac{1}{\tau_{0}}+\frac{1}{\tau}\right)a+
\sqrt{\frac{2}{\tau}}s_{+}.
\label{3.46}
\end{equation}
 Enačbi (\ref{3.45}) in (\ref{3.46}) sta osnovna izraza za sklapljanje
resonatorjev z enim vhodom. Za primer uporabe izračunajmo odbojnost
resonatorja $s_{-}/s_{+}$ kot funkcijo frekvence vpadnega vala. V
enačbo~(\ref{3.45}) vstavimo izraz za stacionarno vrednost amplitude
nihanja 
\begin{equation}
a=\frac{\sqrt{\frac{2}{\tau}}s_{+}}{i(\omega_{n}-\omega)+(\frac{1}{\tau_{0}}+
\frac{1}{\tau})}.
\label{3.47}
\end{equation}
Sledi
\begin{equation}
\frac{s_{-}}{s_{+}}=\frac{\frac{1}{\tau}-\frac{1}{\tau_0}-i(\omega_{n}-\omega)}
{\frac{1}{\tau}
+\frac{1}{\tau_0}+i(\omega_{n}-\omega)}.
\label{3.48}
\end{equation}
Daleč od resonance je odbojnost -1. V resonanci (pri $\omega_{n}=\omega$)
odboja ni, kadar je $\tau=\tau_{0}$. Takrat je moč, ki gre iz
vpadnega valovanja v vzbujanje resonatorja, največja in je sklopitev,
ki jo meri $\tau$, popolnoma prilagojena izgubam. Taka prilagoditev
je analogna zahtevi, da mora biti impedanca bremena na koncu valovoda
ali koaksialnega kabla enaka impedanci valovoda oziroma kabla.

Če sta obe zrcali resonatorja delno prepustni, kot na primer pri 
Fabry-Perotovem interferometru, je enačba za amplitudo nihanja 
\begin{equation}
\dot{a}=-i\omega_{n}a-\left(\frac{1}{\tau_{0}}+\frac{1}{\tau_{1}}+\frac{1}{\tau_{2}}\right)
a+\kappa_{1}s_{+1}+\kappa_{2}s_{+2},
\label{3.49}
\end{equation}
 kjer sta $s_{+1}$ in $s_{+2}$ valovanji, ki vpadata z ene in druge strani.
Izgube zaradi končne prepustnosti so
\begin{equation}
\frac{1}{\tau_{1,2}}=\frac{c}{4L}(1-{\cal R}_{1,2}).\label{3.50}
\end{equation}
S podobnim razmislekom kot prej, s tem da postavimo najprej eno, nato drugo
vpadno valovanje na nič, dobimo 
\begin{equation}
\kappa_{1,2}=\sqrt{\frac{2}{\tau_{1,2}}}.
\label{3.51}
\end{equation}
Prepustnost resonatorja -- oziroma razmerje med močjo vpadnega valovanja
na eni strani in izhodnega na drugi -- je
\begin{equation}
T=\frac{|s_{-2}|^{2}}{|s_{+1}|^{2}}=\frac{2}{\tau_{2}}\frac{|a|^{2}}{|s_{+1}|^{2}}=\frac{4\tau_c^{2}/
\tau_{1}\tau_{2}}{1+\tau_c^{2}(\omega_{n}-\omega)^{2}},
\label{3.52}
\end{equation}
 kjer je $1/\tau_c=1/\tau_{0}+1/\tau_{1}+1/\tau_{2}$. 
 Če ni notranjih izgub, je prepustnost v resonanci 
\begin{equation}
T=\frac{4/\tau_{1}\tau_{2}}{(1/\tau_{1}+1/\tau_{2})^{2}}.
\label{3.53}
\end{equation}
Prepustnost je v resonanci popolna, če sta obe zrcali enaki in $\tau_{1}=\tau_{2}$.
Gornja izraza se ujemata z znanim izrazom 
za prepustnost Fabry-Perotovega interferometra v bližini resonanc,
če so izgube in prepustnost zrcal majhne (enačbi~\ref{eq:Fabry-Perot-prepustnost} 
in \ref{eq:FBi2}). \index{Fabry-Perotov interferometer}

Resonatorji imajo mnogo lastnih nihanj. Očitno veljajo gornji izrazi
za vsako lastno nihanje posebej in celoten odziv resonatorja na poljubno vpadno
valovanje zapišemo kot vsoto po vseh lastnih nihanjih. Pri tem ne smemo pozabiti,
da mora vpadno valovanje, ki se sklaplja z izbranim lastnim nihanjem,
imeti prostorsko odvisnost, ki ustreza lastnemu stanju. V primeru
stabilnih resonatorjev iz prejšnjih razdelkov mora torej biti vpadni
snop Gaussov z enakim $w_{0}$ in istega prečnega reda kot resonatorsko
stanje. Če vpadno valovanje ni tako, ga najprej razvijemo po
Gaussovih snopih, ki ustrezajo resonatorju.
Pri zahtevnejših interferometričnih meritvah je treba za vzbujanje le ene 
resonance vpadni snop prilagoditi resonatorju, tako da je polmer na vhodnem 
zrcalu enak polmeru lastnega nihanja, krivinski radij vpadne valovne fronte 
pa enak krivinskemu radiju zrcala. 

Resonator pa ne deluje le kot frekvenčni filter, ampak tudi
kot prostorski. Če ima vpadno valovanje isto frekvenco kot
eno od nihanj resonatorja, ima prepuščeno valovanje obliko
Gaussovega snopa, kot jo določa resonator, ne glede na obliko vpadnega
snopa.

Gornji način obravnave resonatorjev in sklopitve z vpadnim valovanjem
je posebej prikladen za račun nestacionarnega obnašanja in za primer,
ko je resonator napolnjen z nelinearnim sredstvom.

\section{*Sklopitev dveh resonatorjev}
\index{Sklopitev resonatorja!z resonatorjem}
Podobno kot sklopitev z zunanjim valovanjem lahko obravnavamo tudi
sklopitev med dvema resonatorjema. Naj bosta dva resonatorja brez izgub
sklopljena z delno prepustnim zrcalom. Sklopitev naj bo šibka, tako da lahko zapišemo 
\begin{eqnarray}
\dot{a}_{1} & = & -i\omega_{1}a_{1}+\kappa_{12}a_{2} \\
\dot{a}_{2} & = & -i\omega_{2}a_{2}+\kappa_{21}a_{1}.
\end{eqnarray}

Zaradi ohranitve energije sklopitvena koeficienta $\kappa_{12}$ in
$\kappa_{21}$ nista neodvisna. Vsota energij obeh resonatorjev mora
biti konstantna, zato 
\begin{eqnarray}
\frac{d}{dt}(|a_{1}|^{2}+|a_{2}|^{2}) & = & a_{1}\dot{a}_{1}^{*}+a_{1}^{*}\dot{a}_{1}+
a_{2}\dot{a}_{2}^{*}+a_{2}^{*}\dot{a}_{2}\nonumber \\
 & = & a_{1}^{*}\kappa_{12}a_{2}+a_{1}\kappa_{12}^{*}a_{2}^{*}+a_{2}^{*}\kappa_{21}a_{1}+
 a_{2}\kappa_{21}^{*}a_{1}^{*}\nonumber \\
 & = & 0.
\end{eqnarray}
Veljati mora torej
\begin{equation}
\kappa_{12}+\kappa_{21}^{*}=0.
\label{3.56}
\end{equation}

Poglejmo primer dveh sklopljenih resonatorjev, pri čemer je v drugem resonatorju vzbujeno 
stoječe valovanje. Moč tistega dela, ki potuje proti prvemu resonatorju,
je polovica energije, deljena s časom preleta od enega zrcala do drugega
\begin{equation}
|s_{+}|^{2}=\frac{1}{2}|a_{2}|^{2}\frac{c}{L}.
\label{3.57}
\end{equation}
Sledi
\begin{equation}
\kappa_{12}a_{2}=\sqrt{\frac{2}{\tau}}\, s_{+}=\sqrt{\frac{c}{\tau L}}\, a_{2},
\label{3.58}
\end{equation}
 tako da je 
\begin{equation}
\kappa_{12}=\frac{c}{2L}\sqrt{1-{\cal R}}\quad \mathrm{in} \quad \kappa_{21}=-\kappa_{12}.
\label{3.59}
\end{equation}

Zaradi sklopitve se spremenijo lastne frekvence resonatorjev. 
Poglejmo dva enaka sklopljena resonatorja
\begin{eqnarray}
\dot{a}_{1} & = & -i\omega_{0}a_{1}+\kappa_{12}a_{2}\\
\dot{a}_{2} & = & -i\omega_{0}a_{2}-\kappa_{12}a_{1}.
\end{eqnarray}
 Iščemo rešitve oblike $A_{i}e^{-i\omega t}$. Če uporabimo ta nastavek v gornjih
diferencialnih enačbah, dobimo homogen linearen sistem za $A_{1}$ in
$A_{2}$, ki je netrivialno rešljiv, če je determinanta sistema enaka nič.
Ta pogoj da enačbo za krožno frekvenco 
\begin{equation}
(\omega-\omega_{0})^{2}=\kappa_{12}^{2}\label{3.61}
\end{equation}
 in 
\begin{equation}
\omega_{1,2}=\omega_{0}\pm\kappa_{12}.\label{3.62}
\end{equation}
Zaradi sklopitve sta se prej enaki frekvenci resonatorjev razcepili v dve, kot
smo lahko pričakovali. Velikost razcepa je odvisna od odbojnosti zrcala in časa
preleta resonatorja (enačba~\ref{3.59}).
